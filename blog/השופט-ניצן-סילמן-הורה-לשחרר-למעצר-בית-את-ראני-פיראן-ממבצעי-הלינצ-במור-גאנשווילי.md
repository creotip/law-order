---
path: השופט ניצן סילמן, הורה לשחרר למעצר בית את ראני פיראן ממבצעי הלינצ במור
  גאנשווילי
date: 2022-10-24T16:03:40.491Z
title: השופט ניצן סילמן, הורה לשחרר למעצר בית את ראני פיראן ממבצעי הלינצ במור
  ג'אנשווילי
description: "השופט ניצן סילמן, הורה לשחרר למעצר בית את ראני פיראן ממבצעי הלינצ
  במור ג'אנשווילי, הצית את אורי בורי על יושביה, בזז רכוש יהודים ב #פרעותשפא בעכו
  ועוד. בפרקליטות  דרשו מעצר עד תום ההליכים בשל מסוכנתו והראיות לאשמתו.
  ג'אנשווילי: \"פסיקה ארורה, דם יהודים הפקר''"
image: /img/111.jpg
tags:
  - הלינץ' בעכו
  - פרעות שומר החומות
category: פרקליטות
---
שופט בית משפט המחוזי בחיפה, ניצן סילמן, הורה לשחרר למעצר בית את ראני פיראן שהואשם בין השאר בהשתתפות בלינץ' במור ג'אנשווילי, בהצתת מסעדת אורי בורי בעתיקה על יושביה במהלך, בביזת רכוש יהודי ועוד במהלך פרעות שומר החומות בעכו. סילמן דחה את בקשת פרקליטות המדינה למעצרו של פיראן תחת סורג ובריח עד תום ההליכים בעניינו, מאחר והוא מסוכן וקיימת תשתית ראייתית למעשיו.

פצוע הלינץ' מור ג'אנשווילי שנכח בדיון, התפרץ לעבר השופט בכאב ודרש שפיראן יישאר במאסר, אך גם בקשתו נדחתה. "פניתי לשופט ואמרתי לו איך דבר כזה קורה במדינה דמוקרטית? איפה הזכויות שלי בתור אזרח יהודי שנפצע פה?", סיפר ג'אנשווילי והוסיף: "שאלתי אותו איפה הרגישות ואיך ייתכן שאפשר לשחרר כזה מחבל מסוכן? השופט נתן לי תשובה הזויה שהוא מתיישר עם הקו של בית המשפט העליון עם אותה פסיקה ארורה שמאפשרת להם לשחרר מחבלים".


<blockquote class="twitter-tweet"><p lang="iw" dir="rtl">שופט בית משפט המחוזי בחיפה, ניצן סילמן, הורה לשחרר למעצר בית את ראני פיראן ממבצעי הלינצ במור ג&#39;אנשווילי, הצית את אורי בורי על יושביה, בזז רכוש יהודים ב <a href="https://twitter.com/hashtag/%D7%A4%D7%A8%D7%A2%D7%95%D7%AA%D7%A9%D7%A4%D7%90?src=hash&amp;ref_src=twsrc%5Etfw">#פרעותשפא</a> בעכו ועוד. ב<a href="https://twitter.com/praklitut?ref_src=twsrc%5Etfw">@praklitut</a> דרשו מעצר עד תום ההליכים בשל מסוכנתו והראיות לאשמתו. ג&#39;אנשווילי: &quot;פסיקה ארורה, דם יהודים הפקר&#39;&#39; <a href="https://t.co/EtTUt9wicP">pic.twitter.com/EtTUt9wicP</a></p>&mdash; יאיר קראוס (@yair_kraus) <a href="https://twitter.com/yair_kraus/status/1584563202544701442?ref_src=twsrc%5Etfw">October 24, 2022</a></blockquote> <script async src="https://platform.twitter.com/widgets.js" charset="utf-8"></script>


בפסק הדין טען השופט סילמן כי מדובר באירועים שהתרחשו לפני למעלה משנה וכי מסוכנותו דעכה עם הרגיעה. הוא נשען על המלצת שירות המדינה לשחררו למעצר בית לאחר שהערכת הסיכון ממנו נקבעה לבינונית ומאחר וכי "אומנם בעברו חבר לחבר שולית, אך מאז נישואיו התמתן ו'חלה תפנית חיובית בהתנהגותו', במיוחד לאחר הולדת ילדיו הקטינים".

סילמן הסביר בהחלטתו כי לפיראן אין עבר פלילי ונראה כי ייענה למגבלות חלופת המעצר בביתו. בין הטעמים לשחרורו ציין השופט כי פיראן "חווה את חווית המעצר באופן קשה ביותר ואף ביטא תחושה קשה לאור מעצרו". כתב האישום נגד פיראן שנעצר בחודש יוני הוגש לפני כשלושה חודשים, והוא הואשם בעבירות של מעשי טרור גזעניים, הצתה, תקיפת שוטרים ועוד.

"אני נסער מאוד וכועס. מקומם אותי שדם יהודי הפקר" האשים ג'אנשווילי. לדבריו, "המחבלים עושים כבשלהם ובתי המשפט משחררים את אותו מחבל שהשתתף בלינץ' נגדי, שרף בתי עסק של יהודים ושל אורי בורי. הגיע הזמן שבתי המשפט יתעוררו ויבינו שדם יהודי לא יכול להיות הפקר. אני לא מקבל את זה ודורש מהפרקליטות לערער ואני אלחם על כך".


"שחרור למעצר בית של מחבל שביצע לאורך כמה ימים פיגועים של הצתות חנויות של יהודים, פרעות ולינץ' קשה, זה קורה רק במדינה שאינה חפצת חיים" מסר עו"ד חיים בלייכר מארגון חוננו אשר מייצג את ג'אנשווילי. לדבריו, "בית המשפט חייב להתעשת ולדאוג להרחיק את הטרוריסטים האנטישמיים הללו מהחברה ומכל אפשרות לחזור שוב על מעשיהם הרצחניים. אנו מצפים שיוגש ערר כנגד החלטת המחוזי ושבית המשפט העליון יפסוק לפי האינטרס החיים הבסיסי של מדינת ישראל ואזרחיה ויותיר את המחבל וחבריו מאחורי סורג ובריח".

השופט ניצן סילמן אמון מטעם מערכת המשפט בצפון על מרבית תיקי הפורעים, ומגלה בעקביות גישה סלחנית ומקלה מאוד בתנאי מעצרם ובעונשים שהוא מטיל על משתתפי הפרעות. בחודש ינואר הורה על שחרור של קוסאי עבאס, אחד ממבצעי הלינץ' הקשה במור ג'אנשווילי למעצר בית. בחודש אוקטובר שחרר למעצר בית את חאלד סלימאן, צעיר ערבי בן 21 מעכו שהשתתף גם הוא בפרעות במלון 'האפנדי'. סלימאן מואשם בסדרת סעיפים כולם בעלי מניע גזעני והודה במיוחס לו.

בדברי ההסבר להחלטתו כתב בין השאר השופט סילמן כי "אין ספק שהמציאות שהייתה קיימת בחודש מאי שככה, גם אם לא פסה, ויש בכך אלמנט המצדיק שקילה והעדפת חלופה כשרף המקרים הוא כזה". סילמן ציין כי הערכת המסוכנות לצעיר נקבעה כבינונית והוא אף נטל אחריות על מעשיו והביע חרטה ואמפתיה לנפגעים היהודים". כמו במקרים קודמים, ציין סילמן כי בתי המשפט פסקו על חלופות מעצר מאשר מעצר בכלא לנאשמים במקרים דומים ואף חמורים יותר. בחודש נובמבר אשתקד הורה סילמן גם על שחרור לחלופת מעצר לחסן עיד (27), תושב עכו המואשם במעשי טרור של הצתה והתפרעות ממניע גזעני.



















