---
path: השכן כיוון נשק על ילד בן 5, אך הוא שוחרר למחרת ע״י שופט
date: 2022-10-06T10:34:19.974Z
title: השכן כיוון נשק על ילד בן 5, אך הוא שוחרר למחרת ע״י שופט
description: שכן חדש בבניין בפתח תקווה מאיים על הדיירים בנשק, זורק לביתם ביצים,
  חוסם את החניות ומטיל אימה. הוא קיבל צו הרחקה מהשכנים - אבל לא מהבניין, והם
  מפחדים לצאת מהבית
image: /img/maxim-hopman-pejhulxuhzs-unsplash.jpeg
category: משטרה
---
הסיוט של כל משפחה תמימה התגשם בפתח תקווה: דייר חדש שהגיע לבניין מגורים החל למרר את חיי השכנים – ואף לאיים עליהם באקדח. האבסורד: הוצא לו צו הרחקה מהשכנים, אבל מותר לו להמשיך להתגורר בבניין.



אתר N12 פרסם כי הבניין נמצא באחד הרחובות המרכזיים ב[פתח-תקווה](http://www.ice.co.il/media/news/article/890630). מיד ביום מעברו של הדייר החדש לבניין, הוא החל להתעמת עם השכנים. כך למשל כשירד אחד מהם עם הכלבה והעיר לו שהיציאה מהבניין חסומה לחלוטין בגלל חפציו – "הוא איים עליי שהוא יביא את האקדח שלו ויירה בי ובכלבה שלי".



שכנה אחרת התלוננה שהשליך לתוך ביתה ביצים, ושהוא חוסם את החניות. במקרה אחר צעק על שכנה שיצא עם תינוקה. האישה, שהבחינה באקדח ברשות הדייר, נמלטה לרכב והזעיקה את בעלה, שקרא למשטרה. בינתיים הספיק הדייר לשלוף את הנשק ולאיים על דייר אחר, וגם ככל הנראה לכוונו כלפי ילד בן חמש מהבניין. אביו של הילד קפץ על הדייר וניטרל אותו עד להגעת השוטרים.

\
\
הדייר שוחרר למחרת עם [צו הרחקה](http://www.ice.co.il/law/news/article/852802) משכניו, אך הותר לו להיכנס ולצאת מדירתו. "זו החלטה מגוחכת", הגיב אחד השכנים, "הוא ממשיך לגור בבניין ונתקל בשכנים שהוא איים עליהם כל הזמן. אנחנו מופקרים לגמרי. השכנים מפחדים לצאת מהבניין בגללו".



מהמשטרה נמסר בתגובה: "מדובר במקרה של [סכסוך שכנים](http://www.ice.co.il/realestate/news/article/875668). מיד לאחר קבלת התלונה במשטרה נפתחה חקירה שעודנה מתנהלת, במהלכה נגבו עדויות ובוצעו מספר פעולות. החשוד ובת זוגו נעצרו ושוחררו בהחלטת בית המשפט, בתנאי הרחקה עד ה-19.09. מטבע הדברים לא נפרט אודות החקירה המתנהלת, אולם נדגיש כי נמשיך לחקור ביסודיות ובמקצועיות תוך הפעלת כלל הכלים העומדים לרשותנו במטרה להגיע לחקר האמת ולמצות את הדין עם המעורבים".